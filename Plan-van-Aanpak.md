# Plan van aanpak - Profielwerkstuk 2020

* **Naam** Cyril de Wit
* **Klas** H5B
* **Begeleider** Dhr. Varkevisser
* **Vorm eindproduct** Onderzoeksverslag met presentatie
* **Datum** 3 november 2019

## Onderwerp

Het onderwerp waar ik mij meer in wil gaan verdiepen zijn sorteeralgoritmen. Een sorteeralgoritme is, zoals de naam al laat vermoeden, een algoritme die elementen van een lijst in een bepaalde volgorde plaatst. Sorteren is een belangrijk aspect in programmeren. Door gegevens eerst te sorteren, worden vele problemen toegankelijker en makkelijker om op te lossen. Wil je bijvoorbeeld onderzoeken of er dubbele getallen in een gegeven set van n elementen zijn, dan is de meest efficiënte methode om ze eerst te sorteren en er vervolgens een lineaire scan op uit te voeren waarbij alle aangrenzende paren worden gecontroleerd. Een praktische toepassing is bijvoorbeeld het mogelijk maken om een zoekalgoritme uit te voeren die alleen werkt als de invoergegevens in een bepaalde orde wordt aangeleverd. Dit is misschien wel de meest belangrijkste toepassing van sorteren. Bovendien zijn er verschillende sorteeralgoritmen ontwikkeld die verschillend presteren. De een is handig voor het sorteren van linked lists en de ander is handig als er maar een beperkte hoeveelheid RAM beschikbaar is. De kunst is om er eentje uit te kiezen die perfect past bij de situatie waarmee je te maken hebt.

En dat is precies de reden waarom ik mij wil gaan verdiepen in dit onderwerp. Het beheersen van de kennis om objectief naar deze sorteeralgoritmen te kunnen kijken en vast te stellen welke optie optimaal is in een bepaalde situatie. Deze kennis is een belangrijke expertise van een programmeur. Bovendien zal deze competentie beslist een aanwinst zijn voor mij in mijn vervolgstudie en professionele loopbaan.

## Hoofdvraag

In mijn onderzoek wil ik dus gaan analyseren waarin sorteeralgoritmen zich onderscheiden en hoe je het meest optimale sorteeralgoritme kunt kiezen voor een sorteervraagstuk. Om dit te onderzoeken, stel ik de volgende hoofdvraag: “Hoe selecteer je het meest optimale sorteeralgoritme in een specifieke situatie?”.

## Deelvragen

1. Wat is een (computer) algoritme?
2. Wat is een sorteeralgoritme?
3. Welke sorteeralgoritmen zijn er beschikbaar?
4. Welke factoren spelen een rol in een sorteervraagstuk?
5. Waarin kunnen sorteeralgoritmen zich onderscheiden?
6. Welke praktische voorbeelden zijn er die goed laten zien waarom er voor een bepaald sorteeralgoritme wordt gekozen?

## Onderzoeksmethode

Het beantwoorden van de deelvragen en daardoor uiteindelijk ook de hoofdvraag, zal een combinatie zijn van literatuuronderzoek en een aantal experimenten ter aanvulling van de theorie.

Eerst wil ik de basis van een computeralgoritme bestuderen met behulp van algemene bronnen. Wat is überhaupt een algoritme? Waar komt het woord algoritme vandaan? Wat is een computer algoritme? Vervolgens wil ik het veld van de sorteeralgoritmen uitdiepen. Welke sorteeralgoritmen zijn er ontwikkeld? Welke sorteeralgoritmen overheersen in het gebruik? Daaropvolgend ga ik de verschillen analyseren. Met welke factoren heb je te maken in een sorteervraagstuk? Waarom zijn er meerdere sorteeralgoritmen beschikbaar? Is eentje niet genoeg? En om die bevindingen te ondersteunen wil ik een aantal praktische voorbeelden vinden die goed laten ziet waarom er voor een bepaald sorteeralgoritme wordt gekozen.

Tussen het onderzoek door zal ik met behulp van experimenten op de computer de sorteeralgoritmen beter proberen te begrijpen door ze toe te passen en te visualiseren.

## Benodigdheden

Voor het onderzoek heb ik bepaalde middelen nodig die ik hieronder op een rijtje heb gezet.

* algemene bronnen
* vakliteratuur
* personal computer met programmeertoepassingen
